<!DOCTYPE html>
<html lang="nl">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <title>Meesterproef</title>
    <meta name="viewport" content="width=device-width, initial-scale=1">
    <link rel="stylesheet" href="CSS/meesterproef.css">
</head>

<body>

    <section class="bovenwater">
        <h1>Echt vrije seks vind je ver beneden peil</h1>
        <p>Al het leven komt uit zee. De zee is waar moeder natuur het langst met seks experimenteert. En niet zonder resultaat. Kijken naar seks in de zee leert: er is geen norm. Noem een niet-heteronormatieve gedraging of er is wel een zeebeest dat het geadopteerd heeft als geprefereerde seksstrategie.
          Vrijwel elke diersoort heeft seks nodig om de immer voortrazende winds of change te doorstaan. Seks zorgt in korte tijd voor enorme diversiteit  binnen een soort, daar
          ze het DNA van twee partijen op goed geluk bij elkaar gooit, met volstrekt unieke (combinaties van) eigenschappen tot gevolg.  Als voortplanting alleen middels klonen zou verlopen, moest de diversiteit het hebben van opportune DNA-kopieerfoutjes, een veel tragere weg.
          Waarom dan die vermaledijde twee verschillende geslachten? Nou, het genetisch materiaal van de seksende voortplanters moet érgens in gaan samenwonen. En daar het zonde van de energie is als beide partijen een volledig afgebouwd, eigen huis inbrengen (met centrale verwarming, elektriciteitsplan, gordijnen, alles), deelde de natuur – groot liefhebber van efficiëntie – ons op in twee groepen. Zij die huizen bouwen, de eicelproducenten, wij noemen hen ‘vrouwen.’ En zij die intrekken, de spermamachines, mannen.
          En man wat houdt die tweedeling het mensbeestje bezig.  Maar terwijl ons denken over seks vastloopt in een categorisatiedrang enerzijds en een hokjesallergie anderzijds, gaat het zeeleven – niet geplaagd door enige sociaal-culturele, historische of filosofische overweging – zijn diverse gang. Bij dezen een schrale troost vanuit de oceaan voor de seksueel getormenteerden onder ons: geen enkele menselijke bedfrats komt in aanmerking voor het predikaat ‘onnatuurlijk’. </p>
    </section>


    <section class="onderwater">

    </section>

    <script src="js/portfolio.js"></script>

</body>

</html>
