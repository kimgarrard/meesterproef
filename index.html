<!DOCTYPE html>
<html lang="nl">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <title>Meesterproef</title>
    <meta name="viewport" content="width=device-width, initial-scale=1">
    <link rel="stylesheet" href="CSS/meesterproef.css">
</head>

<body>

    <section class="bovenwater">
        <h1>Echt vrije seks vind je ver <span>beneden</span> peil</h1>
        <p>Travesterende zeekatten, genderbending rifvisjes, dolfijngasten die elkaar anaal bevredigen en hermafrodiete platwormen die zwaardvechten met hun penis. Seks in de zee is queer. Heel queer.</p>

        <p>Al het leven komt uit zee. De zee is waar moeder natuur het langst met seks experimenteert. En niet zonder resultaat. Kijken naar seks in de zee leert: er is geen norm. Noem een niet-heteronormatieve gedraging of er is wel een zeebeest dat het geadopteerd heeft als geprefereerde seksstrategie.</p>

        <p>Waarom dan die vermaledijde twee verschillende geslachten? Nou, het genetisch materiaal van de seksende voortplanters moet érgens in gaan samenwonen. En daar het zonde van de energie is als beide partijen een volledig afgebouwd, eigen huis inbrengen (met centrale verwarming, elektriciteitsplan, gordijnen, alles), deelde de natuur – groot liefhebber van efficiëntie – ons op in twee groepen. Zij die huizen bouwen, de eicelproducenten, wij noemen hen ‘vrouwen.’ En zij die intrekken, de spermamachines, mannen.
        En man wat houdt die tweedeling het mensbeestje bezig.  Maar terwijl ons denken over seks vastloopt in een categorisatiedrang enerzijds en een hokjesallergie anderzijds, gaat het zeeleven – niet geplaagd door enige sociaal-culturele, historische of filosofische overweging – zijn diverse gang. Bij dezen een schrale troost vanuit de oceaan voor de seksueel getormenteerden onder ons: geen enkele menselijke bedfrats komt in aanmerking voor het predikaat ‘onnatuurlijk’. </p>

    </section>

    <section class="onderwater">

      <div class="aantal">
        <p><span class="aantalnummers">0</span> / 9</p>
        <p>vissen gevonden</p>
      </div>

      <img src="images/koraaltest.png" class="koraal" alt="">

      <article class="onderwater1">
        <div class="nemo">
          <img src="images/nemo.png" class="nemo" alt="">
          <img src="images/nemo_rainbow.png" class="nemo nemorainbow" alt="">
        </div>

      </article>

      <article class="onderwaterdetail">
        <p class="terug">< terug</p>
        <div class="left">
          <img src="images/nemo_detail.png" alt="">
        </div>

        <div class="right">
          <h2>Nemo</h2>
          <p>Je verwacht het niet, maar er klopt geen bal van Finding Nemo, de Disneyfilm waarin clownvis Marlin zijn vrouw en kroost verliest aan een barracuda,
          op één babyvisje na. Enig kind Nemo belandt al snel in een plastic zakje op weg naar het aquarium van een tandarts. En vadervis zit er de rest van de film achteraan.</p>

          <p>Als pa een échte clownvis was geweest, dan had hij na ma’s heengaan niet alleen in figuurlijke zin haar rol op zich genomen. Marlin was létterlijk getransformeerd in een vrouwtje. Meteen daarna had hij-nu-zij een nieuwe man geregeld, want: nestdrang. En die nieuwe man zou afkomstig zijn uit de harem hermafrodiete clownvisjes die Marlins wijlen eega er altijd al op nahield in hun beider woonanemoon.</p>

          <p>Bij gebrek aan harem was het aan Nemo geweest – eveneens een hermafrodiet, zoals alle clownvissen bij geboorte – om snel te veranderen in de vent die zijn vader-toen-moeder-nu-partner behoefde. (Ja, hij zou het met z’n vader doen.)
          En dat verlaten van het thuisrif lijkt voorgoed van de baan.
          Ga er maar aan staan, Disney. </p>
        </div>

      </article>

    </section>

    <script src="js/meesterproef.js"></script>

</body>

</html>
